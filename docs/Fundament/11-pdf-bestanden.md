---
label: Pdf-bestanden
---

Voor online documenten zoals pdf gelden dezelfde toegankelijkheidseisen als voor andere webcontent. Ze moeten dus aan de eisen van WCAG 2.1 (niveau AA) voldoen. Op deze pagina leest u wat de belangrijkste eisen zijn en hoe u zorgt dat uw pdfâ€™s daaraan voldoen.

## Documenttitel in titelbalk
Zet een beschrijvende, zichtbare documenttitel in de titelbalk. Een goede titel geeft een korte beschrijving van de inhoud van het document

## Contrast volgens WCAG (niveau AA)
Zorg voor voldoende contrast tussen de tekstkleur en de achtergrondkleur. Alle informatie moet ook zichtbaar zijn als een gebruiker geen verschil tussen kleuren ziet.

## Koppen en bladwijzers
De koppen die je in een document gebruikt, kun je in een pdf gebruiken als bladwijzers. Die zijn dan te zien als lijst met links, waarmee een lezer makkelijk door het document kan bladeren.

In sommige programma's, zoals Word, kunt u van koppen automatisch bladwijzers maken. U moet de koppen dan wel goed hebben aangegeven. In sommige programma's kunt u de bladwijzers ook achteraf toevoegen, zoals in Adobe Acrobat Pro.

## Codelaag en volgorde
Een toegankelijke pdf heeft 2 achterliggende lagen:
* De codelaag
* De leesvolgorde

### Codelaag voor screenreaders en brailleleesregels
Geef in de codelaag informatie over de rol van alle onderdelen op de pagina, zoals kop, lijst, paragraaf, etc. Zorg ervoor dat de visuele volgorde, codevolgorde en inhoudsvolgorde hetzelfde zijn. Geef tabellen een tabelcode met goede opmaak van kolomkoppen en rijkoppen. Let er ook op dat u opsommingslijsten goed opmaakt. Meer informatie over dit onderwerp vindt u op [Digitoegankelijk.nl](https://www.digitoegankelijk.nl/onderwerpen/pdf-bestanden/logische-volgorde).

### Leesvolgorde voor andere weergave
De leesvolgorde wordt gebruikt door bijvoorbeeld slechtzienden die een pagina in 1 kolom willen zien. Let erop dat screenreaders de leesvolgorde niet gebruiken, maar de codelaag. 

## Metadata
In de metadata staat informatie over het document, zoals:
* Documenttitel en auteur
* Pdf-versie
* Gecodeerde pdf
* Taal

## Open standaard
Gebruik een open standaard voor uw pdf. Het is niet verplicht om die te gebruiken om u aan de eisen van de WCAG te houden, maar het is wel aan te raden. De open standaarden zijn te vinden op [de lijst van het Forum Standaardisatie](https://www.forumstandaardisatie.nl/standaard/pdf-nen-iso). Voorbeelden van open standaarden zijn:
* PDF/UA
* PDF/A-1a
* PDF/A-2a

## Check op toegankelijkheid
[PDF-toegankelijkheid maken en controleren (Acrobat Pro)](https://helpx.adobe.com/nl/acrobat/using/create-verify-pdf-accessibility.html#check_accessibility_of_PDFs)

## Online bronnen
* [digitoegankelijk.nl/onderwerpen/pdf-bestanden](https://www.digitoegankelijk.nl/onderwerpen/pdf-bestanden)
* [helpx.adobe.com/acrobat/using/create-verify-pdf-accessibility](https://helpx.adobe.com/acrobat/using/create-verify-pdf-accessibility.html)
* [documenten-en-toegankelijkheid.nl/hoe-zit-toegankelijke-pdf-elkaar](http://documenten-en-toegankelijkheid.nl/hoe-zit-toegankelijke-pdf-elkaar/)
* [w3.org/TR/WCAG20-TECHS/pdf](https://www.w3.org/TR/WCAG20-TECHS/pdf)
* [accessibility.nl/kennisbank/artikelen/toegankelijke-pdf-documenten](https://www.accessibility.nl/kennisbank/artikelen/toegankelijke-pdf-documenten)
