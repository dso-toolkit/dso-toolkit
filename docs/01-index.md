---
title: Startgids
---
# De DSO Toolkit wat is het, voor wie is het en hoe werkt het

De DSO- toolkit is een set van ontwerpprincipes, componenten en templates. Waarmee een consistente gebruikerservaring gemaakt kan worden. Het helpt tijd en middelen te besparen bij het starten of het verder ontwikkelen van een platform voor het Omgevingsloket.

## Waar kan de toolkit mij bij helpen? 
Per teamrol is beschreven welke secties, tools en ondersteunende middelen interessant zijn. 

### Productowner
De toolkit is een collectie van alle visuele onderdelen zoals templates, componenten, sketch libraries, inzicht in veel voorkomende fouten. Deze kunnen gebruikt worden zonder dat elk team assets van de grond af moet bouwen.  
Besteed extra aandacht aan de sectie Digitoegankelijkheid. Om de Digitoegankelijkheid succesvol te borgen moet een heel team zich verantwoordelijk voelen en dit controleren in zijn of haar aspect van het werk.  
Het Omgevingsloket wordt ontwikkeld vanuit het gebruikersperspectief, daarom zijn de persona’s van de verschillende gebruikers ook beschikbaar.  
Neem de tijd om het platform door te nemen, om vervolgens je team te briefen over welke secties handig en interessant zijn voor de verschillende specialisaties binnen je team.

Links naar relevante pagina's
- [Installation guide(English)](https://github.com/dso-toolkit/dso-toolkit/blob/master/README.md)
- [Templates](../components/detail/aanvragen)
- Digitoegankelijkheid(onder ontwikkeling)
- Meewerken aan de toolkit(onder ontwikkeling)
- Sketch library(onder ontwikkeling)



### Ontwerper
Om te beginnen is er een sketch library waar alle componenten staan die ook in de toolkit staan. Hoe deze componenten moeten worden toegepast is terug te vinden in de toolkit. Onzeker of het juiste component in de juiste context gebruikt wordt? Raadpleeg dan de toolkit. De templates zijn voorbeeld pagina's die al live staan op het Omgevingsloket. Dit kan helpen om meer over pagina structurering en indeling te leren van het Omgevingsloket.  
Als ontwerper kun je er voor kiezen om pagina’s direct te ontwerpen met de toolkit, door middel van het handlebar.js systeem kunnen templates snel gemaakt worden.  
Probeer te voorkomen dat er onderdelen gemaakt worden die al bestaan. Ontkom je er toch niet aan om een nieuw component te maken dat toch belangrijk is voor de toolkit. Bekijk dan de procespagina van de toolkit. Hier staat hoe je nieuwe componenten of updates op bestaande componenten kan doorvoeren.    
Als je nieuwe componenten wilt toe gaan voegen aan de toolkit, lees dan de sectie over digitoegankelijkheid door. Bekijk aan welke guidelines het nieuwe component zal moeten voldoen. 

Links naar relevante pagina's
- [Kleurgebruik](../docs/colors)
- [Typografie](../docs/typography)
- [Lay-out](../docs/layout)
- [Templates](../components/detail/aanvragen)
- Digitoegankelijkheid(onder ontwikkeling)
- Meewerken aan de toolkit(onder ontwikkeling)
- Sketch library(onder ontwikkeling)



### Developer
Als developer wil je voorkomen dat er dubbel werk uitgevoerd wordt. De toolkit geeft een css basis met alle do’s en dont's over het front-end ontwerp. Neem de documentatie pagina’s over lay-out, kleur en typography door. 
Speciale aandacht is vereist voor de digitoegankelijkheid, dit is een onderwerp met een grote invloed op de bouw van het beoogde platform.

Links naar relevante pagina's
- [Installation guide(English)](https://github.com/dso-toolkit/dso-toolkit/blob/master/README.md)
- [Kleurgebruik](../docs/colors)
- [Typografie](../docs/typography)
- [Lay-out](../docs/layout)
- [Templates](../components/detail/aanvragen)
- Digitoegankelijkheid(onder ontwikkeling)
- Meewerken aan de toolkit(onder ontwikkeling)


## Een platform, proces of dienst is nooit af, daarom iteratief ontwerpen.
Iteratief ontwerpen is een continu verbeteringsproces van een website, product of dienst. Dit wordt georganiseerd door verschillende cycli van tests en gebruikersevaluaties te organiseren, om verbeteringen te vinden, te verwerken en vervolgens weer te testen.  
De beste manier om deze tests uit te voeren is in zo’n realistisch mogelijke condities. Wees daarom voorbereid op het moment van live gaan met een testplan om meteen inzichten te verzamelen, zodat de cycli van verbeteren en testen meteen kan beginnen.   
Het platform waar je aan werkt zal daarom nooit compleet af zal zijn. De developers, ontwerpers en stakeholders zijn altijd op zoek naar manieren om de gebruikerservaring te verbeteren.  
Zijn er in de toekomst verbeteringen die zo onmisbaar zijn dat ze opgenomen moeten worden in de toolkit. Kijk dan naar de procespagina over hoe je kan bijdragen aan de toolkit.

- Gebruikerstesten organiseren en resultaten verwerken(onder ontwikkeling)
- Data analyse voor het verbeteren van je platform(onder ontwikkeling)

## Digitoegankelijkheid
Per 1 juli 2018 is het tijdelijk besluit digitoegankelijkheid van toepassing. Dit betekent dat elke overheidswebsite aan de digitoegankelijkheidseisen moet voldoen. De website van digitoegankelijk.nl legt uit waarom dit zo belangrijk is: 

>“Ieder mens heeft het recht om te leven als ieder ander en mee te doen in de maatschappij. Gebruikmaken van de mogelijkheden die het internet, computers en smartphones ons bieden hoort daar natuurlijk bij. Juist daarom is het belangrijk dat digitale dienstverlening toegankelijk is voor iedereen.”

De eisen van digitoegankelijkheid zijn de [Web Content Accesibility Guidelines (WCAG) versie 2.1](https://www.w3.org/TR/WCAG21/). Digitoegankelijkheid omvat veel verschillende onderwerpen: Kleur, typografie, lay-out en code. De beste manier om de digitoegankelijkheid te borgen binnen een team is de verantwoordelijkheid te delen om samen een toegankelijk platform neer te zetten.  
In de toolkit is een digitoegankelijkheid sectie (onder ontwikkeling) ingericht waar uitleg en hulp wordt gegeven om te helpen bij het voldoen aan de eisen en richtlijnen van de digitoegankelijkheid. 

## Disclaimer
De Dynamische Stijlgids is bedoeld voor gebruik binnen het programma Aan de Slag met de Omgevingswet. Het is daarom niet toegestaan dat derden - zonder voorafgaande schriftelijke toestemming van het programma Aan de Slag met de Omgevingswet - de informatie en/of de huisstijl kopiëren, vermenigvuldigen, bewerken of doorleveren anders dan voor persoonlijk, niet-commercieel gebruik.

