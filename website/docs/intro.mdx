---
sidebar_position: 1
---

# Introductie

> De DSO Toolkit: wat is het, voor wie is het en hoe werkt het?

De DSO Toolkit is een set van ontwerpprincipes, componenten, en templates waarmee een consistente gebruikerservaring gemaakt kan worden. Het helpt tijd en middelen te besparen bij het starten of het verder ontwikkelen van een platform voor het Omgevingsloket.

## Waar kan de DSO Toolkit mij bij helpen?

Per teamrol is beschreven welke secties, tools, en ondersteunende middelen interessant zijn.

- [Developers](/voor-developers)
- [Ontwerpers](/voor-designers)
- [Product owners](/voor-productowners)

### Slack

Voor de communicatie binnen de toolkit is een Slack omgeving beschikbaar:

- [direct naar DSO-toolkit Slack](https://dso-toolkit.slack.com/)
- [join DSO-toolkit Slack](https://join.slack.com/t/dso-toolkit/shared_invite/zt-58125gbo-FtPAARcnU47rMgkT7KWikA)

## Een platform, proces of dienst is nooit af, daarom iteratief ontwerpen.

Iteratief ontwerpen is een continu verbeteringsproces van een website, product of dienst. Dit wordt georganiseerd door verschillende cycli van tests en gebruikersevaluaties te organiseren, om verbeteringen te vinden, te verwerken en vervolgens weer te testen.

De beste manier om deze tests uit te voeren is in zo realistisch mogelijke condities. Wees daarom voorbereid op het moment van live gaan met een testplan om meteen inzichten te verzamelen, zodat de cycli van verbeteren en testen meteen kan beginnen.

Het platform waar je aan werkt zal daarom nooit compleet af zal zijn. Developers, ontwerpers en stakeholders zijn altijd op zoek naar manieren om de gebruikerservaring te verbeteren. Zijn er in de toekomst verbeteringen die zo onmisbaar zijn dat ze opgenomen moeten worden in de toolkit, kijk dan naar de procespagina over hoe je kan bijdragen aan de toolkit.

Links naar relevante pagina's:

- Gebruikerstesten organiseren en resultaten verwerken (onder ontwikkeling)
- Data analyse voor het verbeteren van je platform (onder ontwikkeling)

## Digitale toegankelijkheid

Per 1 juli 2018 is het _[Tijdelijk besluit digitale toegankelijkheid](https://www.digitoegankelijk.nl/wetgeving/wat-verplicht)_ van toepassing. Dit betekent dat elke overheidswebsite aan de digitale toegankelijkheidseisen moet voldoen. De website van [digitoegankelijk.nl](https://www.digitoegankelijk.nl) legt uit waarom dit zo belangrijk is:

> Ieder mens heeft het recht om te leven als ieder ander en mee te doen in de maatschappij. Gebruikmaken van de mogelijkheden die het internet, computers en smartphones ons bieden hoort daar natuurlijk bij. Juist daarom is het belangrijk dat digitale dienstverlening toegankelijk is voor iedereen.
>
> -- Bron: _[Wat is digitale toegankelijkheid?](https://www.digitoegankelijk.nl/aanpak/wat-is-digitale-toegankelijkheid)_

De eisen van digitale toegankelijkheid zijn de [Web Content Accessibility Guidelines (WCAG) versie 2.1](https://www.w3.org/TR/WCAG21/). Digitale toegankelijkheid omvat veel verschillende onderwerpen: Kleur, typografie, lay-out en code. De beste manier om de digitale toegankelijkheid te borgen binnen een team is door de verantwoordelijkheid te delen en samen een toegankelijk platform neer te zetten.

In de toolkit is er documentatie (bij enkele componenten nog in ontwikkeling) waar uitleg en hulp wordt gegeven per component om te helpen bij het voldoen aan de eisen en richtlijnen van de digitale toegankelijkheid.

## Disclaimer

De DSO Toolkit is bedoeld voor gebruik binnen het programma Aan de slag met de Omgevingswet. Het is daarom niet toegestaan dat derden - zonder voorafgaande schriftelijke toestemming van het programma Aan de slag met de Omgevingswet - de informatie en/of de huisstijl kopiÃ«ren, vermenigvuldigen, bewerken of doorleveren anders dan voor persoonlijk, niet-commercieel gebruik.
