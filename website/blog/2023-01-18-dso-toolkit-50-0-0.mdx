---
authors: [tfrijsewijk]
---

# DSO Toolkit v50.0.0

In deze breaking release is met name de CDN een punt van aandacht.

## CDN

De CDN heeft een andere layout gekregen. Toen we begonnen met de toolkit was er maar één package. Inmiddels zijn er veel meer packages. Vanaf deze release worden packages in een eigen directory naar de CDN gepubliceerd.

Dit betekent applicaties die `dso-toolkit` via de CDN gebruiken een andere URL moeten gebruiken.

- voorheen: `https://cdn.dso-toolkit.nl/<versie>/<dso-toolkit artifacts>`
- nu: `https://cdn.dso-toolkit.nl/dso-toolkit/<versie>/<dso-toolkit artifacts>`.

Zie de [documentatie over de CDN](./voor-developers/cdn) voor meer informatie.

### Incomplete release artifacts

Sinds versie 48.0.0 zijn er incomplete releases naar de CDN gepubliceerd. De package layout van `dso-toolkit` is gewijzigd. Voorheen zat alles in `/dist`. Uitsluitend de bestanden in deze directory werden naar de CDN gepubliceerd. Icons, illustraties en fonts zijn verhuisd naar `/assets` en werden niet gepubliceerd naar de CDN. Fonts die vanuit `dso.css` worden aangeroepen werken dus niet.

Concreet betekent dit dat CDN gebruikers vanaf nu de volgende url voor `dso.css` kunnen gebruiken:

```
https://cdn.dso-toolkit.nl/dso-toolkit/<versie>/dist/dso.css
```

Waar `<versie>` een semver zonder prefix vanaf `50.0.0`, of `master` is.

## Minified CSS

De toolkit levert `dso.css` nu ook geminified: `dso.min.css`. Daarnaast zijn beide stylesheets voorzien van sourcemaps vanaf de SCSS stylesheets.

## Vertrek Thomas Rijsewijk

Per 1 februari werk ik niet meer aan de toolkit en daarmee is deze release mijn laatste.

Ik ben trots op wat we bereikt hebben. Waar we 6 jaar geleden begonnen met een stijlgids zijn we inmiddels uitgegroeid tot een volwaardig open source Design System.

Simon Rijsewijk neemt mijn taken over. Ik weet zeker dat hij de toolkit naar een nog hover niveau weet te brengen.

Iedereen bedankt voor het vertrouwen en de prettige samenwerking, het was een mooie reis.
