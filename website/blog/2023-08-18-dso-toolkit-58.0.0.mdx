---
authors: [tfrijsewijk]
---

# DSO Toolkit v58.0.0

Een spiksplinternieuwe Modal is de oorzaak van deze breaking release!

## Modal

Modal heeft het HTML5 element `dialog` geadopteerd en ondersteunt nu ook een fullscreen modus.

### HTML/CSS component `.dso-modal`

Het root element waar de class `.dso-modal` is vanaf nu een `dialog`. Voor afnemers van het HTML/CSS component moet het dialog nog worden geactiveerd met `HTMLDialogElement.showModal()`.

#### Fullscreen

De modifier class `.dso-fullscreen` zorgt voor volledige scherm weergave:

```html
<dialog class="dso-modal dso-fullscreen"></dialog>
```

### Web Component `<dso-modal>`

#### Fullscreen

Het attribute `[fullscreen]` zorgt voor volledige scherm weergave:

```html
<dso-modal fullscreen></dso-modal>
```

#### Return Focus (`returnFocus`)

Het HTML5 element `dialog` heeft ingebouwde functionaliteit die dit vervangt. Zo wordt bij het sluiten van een `dialog` de focus teruggezet naar het element wat focus had bij het openen van `dialog`.

Het migratiepad geeft geen alternatieve oplossing. Het nieuwe inzicht is dat we die overlaten aan de user agent. Dit betekent dat de afnemer het gebruik van `returnFocus` moet verwijderen.

#### Initial Focus (`initialFocus`)

Dit wordt nu met het `autofocus` attribuut geregeld. Zet dit attribuut op het interactieve element in de Modal. Als er geen `autofocus` attribuut is, zet `dialog` de focus standaard op het eerste focusable element binnen de dialog.

```html
❌
<dso-modal initial-focus="#mijn-knop">
  <button type="button" class="dso-primary" id="mijn-knop">
    <span>Klik!</span>
  </button>
</dso-modal>

✅
<dso-modal>
  <button type="button" class="dso-primary" autofocus>
    <span>Klik!</span>
  </button>
</dso-modal>
```

#### Modal Factories

De ModalController voor Angular en de ModalRef voor React zijn met `dialog` niet meer nodig en dus verwijderd.

Migratiepad: Maak direct `<dso-dialog>` of `<DsoDialog>` waar nodig. De nieuwe top-layer zorgt ervoor dat je zelfs meerdere Modals tegelijkertijd kan openen.
