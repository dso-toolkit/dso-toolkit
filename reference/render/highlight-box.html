<div class="highlight-box">
  <h3>Toelichting: Vergunningvrij onder voorbehoud</h3>
  <p>Het Informatiehuis Bouw kent, op basis van de huidige gebruikerswensen, vier Informatieproducten, namelijk het Opleverdossier, de Bouwregelgeving, de Vergunningvrije bouwwerken en een Digitaliseringshulp.</p>
  <p>Het Opleverdossier (zie voor een nadere omschrijving van de informatieproducten de volgende paragrafen) is de, door gebruikers gewenste, centrale registratie waarin alle informatie over een bouwwerk is opgenomen. Het gaat hierbij om de tekeningen, berekeningen
    en de resultaten van de kwaliteitsborging (zoals toetsen en inspecties).</p>
  <p>De Bouwregelgeving is een database met alle bouwregelgeving in Nederland, die op zodanige wijze moet zijn ingericht en ontsloten dat die voldoet aan de eisen van de Omgevingswet (3Bâ€™s), en daarmee bruikbaar is in de ontwerp- en toetsingsfase van ieder
    bouwwerk.</p>
  <p>Het derde informatieproduct zijn de Vergunningvrije bouwwerken, hierin zijn opgenomen de (bekende) bouwwerken die vergunningvrij, maar niet regelvrij, zijn gerealiseerd. Het vierde en vooralsnog laatste informatieproduct is de Digitaliseringshulp, een
    service voor het centraal en gestandaardiseerd digitaliseren van documenten.</p>
</div>
